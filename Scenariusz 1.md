tytuł: "TANDETA"

*TLDR*
*Prosty trójkąt miłosny.*
*Dziewczyna jest z chłopem 1*.
*Chłop 2 postanawia go zabić.*
*Zaskakuje go pod wiaduktem i zabija.*
*Ale chłop 1 przeżywa, tylko jest w śpiączce, potencjalnie ze śmiercią mózgową though.*
*No i dziewczyna płacze nad jego łóżkiem.*
*Chłop 2 widzi i to mu łamie serce.*
*Stwierdza, że całe jego życie i wszystko co robi to tandeta, bo nawet nie udało mu się zabić chłopa 1.* 
*I wyskakuje z okna.*
*KONIEC*


### motto

**tandeta**
1. potocznie: coś lichego, nietrwałego, niedbale wykonanego  
2. dawniej: miejsce handlu rzeczami używanymi


### scena 1
*miejsce:* pod wiaduktem

Widzimy przede wszystkim sylwetki dwóch mężczyzn na dość jasnym tle. Obraz jest w odcieniach szarości.

Chłop 1 idzie sobie.
Nagle zza filara wyłania się chłop 2 w tandetnej masce i z kijem bejsbolowym. Maska to papierowa torba na zakupy z wyciętymi otworami na oczy. 
Chłop 2 zwija się do ucieczki, jednak zauważa pewien znak szczególny na plecaku chłopa 1. Poznaje go.

– To ty? – mówi i przechodzi w coraz donośniejszy śmiech. Wyśmiewa chłopa 2 i jego "przebranie", jego tandetną maskę. 
Widzimy złość chłopa 1, słyszymy jego świszczący oddech.
Chłop 1 zatacza się ze śmiechu, śmieje się do rozpuku. Na chwilę poważnieje, mówi:
– Wiesz... trochę tandeta – i znowu wybucha śmiechem i śmieje się do rozpuku.
Chłop 2 pęka. Podbiega i atakuje kijem bejsbolowym.
Biją się. Kij bejsbolowy upada. Walczą ze sobą. W końcu jeden z nich upada na ziemię, na kostkę. Tym na górze jest ten w masce i dusi chłopa 1. Ten usiłuje ściągnąć maskę chłopa 2. Chłop 2 zaczyna walić głową chłopa 1 o bruk. Uderza nią parę razy aż ten nieruchomieje.

Na tym kończy się walka. Pod głową nieruchomego chłopa 1 pojawia się powiększająca się kałuża krwi. 
Potem widzimy chłopa 1, z naddartą maską.
I nagle pojawiają się światła samochodów. Przejeżdżają, więc świecą najpierw światłem białym, potem czerwonym. Czerwień świateł jest pierwszym kolorem jaki widzimy w filmie.

Chłop 2 wzdryga się, widząc, że jest oświetlany. Zaczyna bać się świateł reflektorów samochodów, które to nagle pojawiają się z kilku stron. 

Chłop 2 ucieka.


### scena 2
*miejsce:* pokój szpitalny
*normalne kolory*

Wypowiedź lekarza, widzimy tylko jego pierś i szyję, nie widzimy głowy, widzimy tylko stetoskop i białą koszulę. Wypowiedź jest cicha, jakby gdzieś z tyłu, w oddali, w tle. Brzmieć może mniej więcej tak:

*...moje najgłębsze współczucie z powodu obecnej sytuacji. Rozumiem, że to bardzo trudny czas dla was..*.

Ekrany pokazujące bicie serca.

*...prawdopodobnie doznał śmierci mózgowej. Rozumiem, że to może być dla was bardzo trudne...*

Rurki, którymi chłop 1 jest zaintubowany. Jego głowa zabandażowana, rurki w jego nosie i ustach.

*...może być też tak, że nigdy nie odzyska pełnej sprawności...*

Dziewczyna. Dziewczyna z łzami w oczach.

*...oznacza, że funkcje mózgu, takie jak świadomość, reakcje na bodźce i zdolność do kontroli podstawowych funkcji życiowych, zostały utracone...*

Rodzina przy łóżku, mnóstwo ludzi, znajomi, przyjaciele przy łóżku

*...chociaż serce pacjenta nadal bije, to mózg nie wykazuje aktywności...*

Szeroki plan. Całe pomieszczenie. Na łóżku szpitalnym podłączony do aparatury chłop 1. Na skraju łóżka siedzi dziewczyna. Dotyka ręką dłoni chłopa 1.


I WTEDY WCHODZI chłop 3. 
Widzimy, że relacja między dziewczyną a chłopem 3 nie jest dobra. 
Twarz dziewczyny tężeje, zaciska się, odwraca się od niego.
Ten staje za dziewczyną, milczy. Ta ma złość w oczach, pozostaje odwrócona.
Ten w jednej ręce trzyma plecak, a wolną rękę wyciąga w kierunku dziewczyny, jakby z wahaniem, chcąc położyć dłoń na jej ramieniu, ale ostatecznie cofa rękę.
Dziewczyna nie chce zaczynać rozmowy, nadal odwrócona do chłopa 3. Jakby licząc na to, że pójdzie, czeka chwilę odwrócona, nadal siedząc. Chłop 3 daje sobie spokój z próbą złapania jakiegoś kontaktu z dziewczyną, milczą, chłop 3 podchodzi do okna, staje do nich tyłem, z gorzkim wzrokiem patrzy nisko przez okno. Za oknem są korony drzew. Zamyśla się.

Dziewczyna. Dziewczyna ze łzami w oczach.

Zamknięte oczy chłopa 1.
### scena 3
*Całość utrzymana w atmosferze snu, surrealizmu, oniryzmu, jak namalowana farbami. Radosne, jasne, intensywne kolory.*
Widzimy przeszłość. Ujęcia szczęśliwego życia dziewczyny i chłopa 1. Jakieś wyjście do restauracji, wspólne jedzenie, śmiechy, bieg przez park, słońce, uśmiech. Gdzieś tam przewija się chłop 3.
Całość powoli przechodzi w koszmar, co chwila pojawiają się sylwetki chłopa 2 w masce. Kij bejsbolowy. Czerwień krwi. Szarość bruku. Ciemność. Ciosy spadające na twarz.
Maska chłopa 2. Jego tandetna, ale straszna maska.

### scena 4
Zamknięte oczy chłopa 1.

Dziewczyna ze łzami w oczach patrząca na chłopa 1.

Zamyślony posępnie patrzący chłop 3.
Dziewczyna po chwili wstaje i wychodzi.

Chłop 3 otwiera okno i wychyla się. (To może być też balkon z balustradą. Wtedy wychodzi na balkon i patrzy przez balustradę.)

Słońce jakby pali go, boli, obrazek jest przeksponowany, chłop krzywi się od palącego słońca. Wraca do środka, ale okno pozostawia otwarte.

Staje przed łóżkiem chłopa 1.
Chwilę na niego patrzy, jakby zastanawiając się.
– Wiesz... miałeś rację. Wszystko to, co robię, to tandeta. 
Widzimy plecak chłopa 3. Jest to ten sam plecak, który miał chłop 2.
Coś z niego wyjmuje. Coś, co wygląda jak maska chłopa 2.
– Całe moje życie to tandeta.
Zakłada maskę. To ta sama, podarta maska, którą już widzieliśmy. Patrzy na chłopa 1 przez maskę.  Chwila napięcia, powolny najazd, co się zaraz wydarzy. Słyszymy świszczący oddech chłopa 2/3. Chłop w masce rozgląda się i znów spogląda na chłopa 1. Zdecydował.

Rusza, bierze rozpęd i wyskakuje przez okno.

KONIEC.


Co jest potrzebne: 
- Fajny wiadukt, z podświetlonym tłem. (JEST U MNIE, gdzie mieszkam)
- Pokój, który można uznać za pokój szpitalny, albo w jakimś hospicjum. Musi być na parterze, w taki sposób, żeby chłop mógł wyskoczyć z okna lub z balkonu.
- Materac, na który chłop wyskoczy.


[[scenariusz detale]]